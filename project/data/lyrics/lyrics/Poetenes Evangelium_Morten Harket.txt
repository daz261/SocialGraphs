

Den unge Maria vandret
Engang til Betlehem by
Forteller den gamle legende
Som alltid er like ny

Det var ikke rom i herberget
Man stallen var lun og varm
Så fødte hun der sin føorste sønn
Støttet av Josefs arm

Stjernesoler og vismenn
Hyrder og englekor
Hva tenkte den mørke Josef
Som aldri mælte et ord?

Gjennomstrålet av himmelek glans
Lyste de hellige to
Hva tenkte den mørke Josef
Som bare var trofast og god?

Kanhende han svøpte sin kappe
Litt bedre om barnet og moren
Slik vernet han ordløs menneskets drøm
Den hellige Josef av jorden

 

Tolv år var Han, da Han stod frem i templet
Tolv år var Jochanaan, da Han dro bort
Til øorkenen og kallet som stod stemplet
I blikket som var innadvendt og sort

Tolv år var du, Salome, da du danset
Og da ditt navn ble slynget om profeten
I øyeblikket da musikken stanset-
Og mannen tok deg med til evigheten

(og dronningen bad gjestene å klappe -)
Ja, tok deg med som om du var en avne
Som hadde festnet i hans døperkappe

Et strå som hadde festnet i hans hår!
Slik ble du nesten ett med døpernavnet
Mens andre kongedøtres navn forgår

